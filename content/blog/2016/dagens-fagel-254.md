---
title: "Dagens fågel"
date: 2016-03-18
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "natur"
  - "rodhuvad-tornskata"
  - "woodchat-shrike"
---

**Rödhuvad törnskata, Woodchat Shrike** ( Lanius senator )

![Hane av nominatformen fotograferad vid Algarvekusten i Portugal.](images/Lanius_senator.jpg)

![Hona av nominatformen fotograferad i Gallizien i Spanien.](images/800px-Lanius_senator01.jpg)

![Alcaudon comun.jpg](images/Alcaudon_comun.jpg) _Rödhuvad törnskata är något större än vanlig törnskata. Den vuxna hannen känns lätt igen på rödbrun hjässa och nacke, svart ögonmask, panna och rygg. Vingarna är svarta ovan och oftast med vit handfläck. Stora vita skulderfläckar och övre stjärttäckare bidrar ytterligare till det brokiga intrycket, särskilt i flykten. Den vuxna honan är lik hannen men mattare färgad med mörkt brungrå rygg och ofta insprängt beigevitt i svarta pannan och ögonmasken. Vissa är gränsfall och omöjliga att könsbestämma i fält. Ungfågeln första vintern är gråvattrad ovan på bröst och kroppssidor. Grundfärgen är grå med varierande brunt inslag, nästan alltid  tydligt rödbruntonad på halssida, större täckare och tertialier.  Antydan till ljusa skulderfläckar och ljus övergump, ljusa suddiga rosttonade handbasfläckar. Den häckar i öppen skogsterräng, gärna ek, med gläntor, insprängda odlingar samt spridda träd, med förkärlek i anslutning till fruktodlingar, i Medelhavsbäckenet i södra Europa och nordvästra Afrika, och österut genom Mellanöstern till Kaukasus och Iran. Övervintringen sker i Centralafrika, söder om Sahara och norr om Ekvatorn. Vill oftast ha sandiga eller kalare markytor i reviret. Boet placeras ofta i ett buskage. Maten består av insekter, små däggdjur och reptiler. Längd: 17-19 cm. Vingspann: 25-27 cm. Vikt: 35-45 gram. Livslängd: Ingen uppgift._

Bilder [Falknatur](http://www.falknatur.se/arter/rodhuvad%20tornskata.htm) Bilder [Vingspann](http://www.vingspann.se/rodhuvad_tornskata1.htm) Bilder [Lars Lundmark](http://www.larslundmark.se/rodhuvadtorn.php) Rödhuvad törnskata bilder och läte

https://www.youtube.com/watch?v=70sLTZcOpqU https://www.youtube.com/watch?v=o9fv8xyo0Bg https://www.youtube.com/watch?v=-L3899a8JGA Rödhuvad törnskata filmer.

Ny fågel om en vecka
