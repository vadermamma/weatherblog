---
title: "Dagens fågel"
date: 2016-02-19
categories: 
  - "dagens-fagel"
  - "djur-natur"
tags: 
  - "cackling-goose"
  - "djur"
  - "dvargkanadagas"
  - "fagel"
  - "natur"
---

**Dvärkanadagås, Cackling goose** ( Branta hutchinsii )

![Dvärgkanadagås av underarten B. h. leucopareia. Notera den vita halsringen och korta halsen.](images/AleutianCanadaGoose2.jpg)

![Branta hutchinsii minima](images/1024px-Small_Cackling_Goose_Brood.jpg) _Till utseendet liknar den en mindre kanadagås, med proportionerligt kortare hals och mindre näbb. Flertalet av underarterna är också mörkare än kanadagåsens underarter. Kanadagåsen delades upp 2007 i de två arterna kanadagås och dvärgkanadagås på grund av olikheter i morfologi, mitokondrie-dna och ekologiska faktorer. Det har dock visat sig att dvärgkanadagåsen snarare är närmare släkt med vitkindad gås och att den större arten kanadagås istället genetiskt sett liknar hawaiigås. Dvärgkanadagåsen delas upp i fyra underater: Branta hutchinsii hutchinsii – häckar i norra och nordvästra Kanada_ _Branta hutchinsii minima – häckar utmed kusterna av västra Alaska._ _Branta hutchinsii leucopareia – häckar på Aleuterna_ _Branta hutchinsii taverneri – häckar på Alaskahalvön till Mackenziefloden._ _Underarten Branta hutchinsii asiatica som häckade på Berings ö och på norra Kurilerna är utdöd._ _B. h. minima är den allra minsta av dvärgkanadagässens underarter, med en längd på cirka 60 cm, ett vingspann på 110 cm och en vikt på bara 1600 gram, vilket i genomsnitt är 100 gram lättare än den vitkindade gåsen. Både leucopareia och hutchinsii väger omkring dubbelt så mycket som minima och är båda lika långa som vitkindad gås, det vill säga cirka 69 cm, men med ett något mindre vingspann. Hutchinsii är den underart som till fjäderdräkten är mest lik kanadagåsen, då den har ett ljust bröst, vilket emellertid har en gråare nyans än de ljusbröstade underarterna av kanadagås. Dess huvudform är fyrkantigt med en brant sluttande panna, till skillnad från den mer rundade huvudformen hos minima. Underarten B. h. leucopareia har en vit halsring mellan den svarta halsen och det mörkbruna bröstet. Denna vita halsring förekommer hos individer inom alla populationer av både dvärgkanadagås och kanadagås, men inte lika ofta. Dvärgkanadagåsen häckar på tundra längs med kusterna av norra och nordvästra Kanada, Alaska, på Aleuterna och på västra Grönland. Den är en flyttfågel och dess vinterkvarter är stora delar av USA, norra Mexiko och lokalt i västra Kanada.\*_ _Längd: 60-69 cm. Vingspann: 110 cm. Vikt: 1600-3200 gram. Livslängd: Ingen uppgift._

Bilder [Falknatur](http://www.falknatur.se/arter/dvargkanadagas.htm) Bilder [Vingspann](http://www.vingspann.se/dvargkanadagas1.htm) Dvärgkanadagås bilder och läte

https://www.youtube.com/watch?v=HISK4OZA1Ng https://www.youtube.com/watch?v=PAn-cSD16H0 https://www.youtube.com/watch?v=oJ3DBTg39og Dvärgkanadagås filmer.

Ny gäst om en vecka

\* Uppgifterna och texten i det här inlägget är hämtat från Wikipedia.
