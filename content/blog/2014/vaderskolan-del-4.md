---
title: "Väderskolan  Moln del 4"
date: 2014-07-25
categories: 
  - "vader"
  - "vaderskolan"
---

**Regn vid minusgrader**

_I vår del av världen börjar all nederbörd av någon större omfattning som [snö](http://www.smhi.se/kunskapsbanken/meteorologi/sno-fysikalisk-bakgrund-1.647). Snöflingorna smälter sedan om de under sitt fall passerar genom ett tillräckligt tjock skikt med luft som har temperatur över noll._

_Normalt ökar temperaturen ju närmare marken man kommer, så att i de flesta fall då snöflingorna smält till regndroppar är det sedan plusgrader hela vägen ner till marken._

_Ibland kan det dock finnas ett tunt skikt med luft som är kallare än noll grader närmast markytan, och då hinner inte regndropparna frysa innan de når marken, utan de blir till is först när vattnet i droppen har kylts av genom kontakt med den kalla markytan._

_I sådana situationer finns det en tunn vattenhinna på den is som bildas av regnet, och det blir oerhört halt. Samma typ av halka kan också uppstå vid omslag till plusgrader, om regn faller på ett underlag som fortfarande är kallare än noll grader._

**Mer på vissa veckodagar?**

_Amerikanska forskare vid NASA rapporterade i början av 2008 att det faller mer nederbörd under veckorna (tisdag till torsdag) än över veckosluten (lördag till måndag) på sommaren i sydöstra USA._

_Denna slutsats baserade sig på mätningar från satelliten Tropical Rainfall Measuring Mission Satellite (TRMM). Skillnaden tros bero på av människan orsakade utsläpp av föroreningar i luften, vilka är mindre under veckosluten än mitt i veckan._

_SMHI undersökte statistik från en antal svenska stationer för att ta reda på om något liknande samband gäller för vårt land, även om Sverige ju ligger på höga breddgrader och har ett annat klimat än sydöstra USA._

_Undersökningen visade inga säkra skillnader mellan de olika veckodagarna. De skillnader som finns, för de undersökta stationerna, ligger inom de variationer som slumpen orsakar._

_Man kan dock inte utesluta att det kan finnas skillnader om man skulle göra ett smalare urval och studera nederbörden i speciella områden och under särskilda meteorologiska förhållanden._

_Men för oss vanliga människor syns det inte någon skillnad mellan dagarna även om vi ibland tycker att det ofta regnar över veckoslutet._

Källa: SMHI.
