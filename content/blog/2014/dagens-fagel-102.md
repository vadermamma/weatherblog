---
title: "Dagens fågel"
date: 2014-07-29
categories: 
  - "dagens-fagel"
  - "djur-natur"
tags: 
  - "coot"
  - "djur"
  - "fagel"
  - "natur"
  - "sothona"
---

**Sothöna, Coot** ( Fulica atra )

![](images/1024px-Bl%C3%A4sshuhn_Fulica_atra_Richard_B_II.jpg)

![](images/800px-Soth%C3%B6ns-3.JPG)

![](images/800px-Soth%C3%B6ns-7.JPG) _Äldre sothönor är svarta med vit näbb och näbbsköld,gröna ben och kraftigt välvd rygg. De nykläckta ungarna är svarta_ _med gulrött huvud. Ungfåglarna är grå med vit undersida. De förekommer i stillastående eller långsamt_ _flytande vatten.Som regel i större sjöar och dammar än rörhönan. Den dyker ofta för att plocka vattenväxter.Den slår sig ofta samman i stora flockar utanför häckningstiden. Hannarna slåss under häckningstiden med fötterna under våldsamma revirstrider. De kan attackera betydligt större fåglar som svanar och gäss. I Sverige är den vanlig i södra och mellersta delarna men enstaka exemplar har setts häcka i Norrland.Merparten är flyttfåglar men drar sig då ofta bara undan isen och övervintrar längre söderut i hamnar medan andra flyttar till Västeuropa. Den äter växtdelar samt smådjur som insekter och musslor. Den letar föda såväl i som under vattnet samt i strandområdet,men sällan på land. Boet är en hög av torra vassstrån bland vass eller säv._ _Längd: 36-42 cm. Vingspann: 70-80 cm. Vikt: Hanne 750-900 gram, hona ca 100 gram mindre._

Bilder [Falknatur](http://www.falknatur.se/arter/sothona.htm) Bilder [Vingspann](http://www.vingspann.se/sothona1.htm) Sothöna bilder och läte

https://www.youtube.com/watch?v=8tm87Y82Sdw https://www.youtube.com/watch?v=m-cwy29gjcE Sothöna filmer.

Ny fågel om ett par dagar.
