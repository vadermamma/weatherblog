---
title: "Dagens fågel"
date: 2014-03-21
categories: 
  - "dagens-fagel"
  - "djur-natur"
---

**Koltrast**

![](images/Turdus_Merula_in_Saint_Sernin_Croped.jpg) _Koltrasten är en trevlig och återkommande gäst vid matbordet. Hannen är svart och har gul näbb och gul ögonring och lång bred stjärt.Den drar gärna upp maskar ur gräsmattan och har en ljudlig och mycket melodisk sång.Sitter gärna på vägar och sjunger på nätter och tidiga morgonen._

![](images/Turdus_merula_female_%28d1%29.jpg) _Honan är brun med mörka fläckar på undersidan,gul eller svartbrun näbb och fläckig eller streckad strupe_. _Hon hoppar jämfota på marken och är lika vanlig i trädgården som sin make. Båda är mycket roliga att titta på när de skuttar runt och letar godsaker i trädgården. Den häckar i skog,parker och trädgårdar i hela Sverige och övervintrar i Västeuropa och till viss del även i södra och mellersta Sverige.Den tycker om insekter,larver,daggmask, frukt och bär.Boet bygger den av strån,mossa och löv i täta träd eller buskage.Även inne i byggnader. Längd: 23-29 cm. Vingspann: 34-38 cm. Vikt: 80-135 gram_

Bilder [Falknatur](http://www.falknatur.se/arter/koltrast.htm) Bilder [Vingspann](http://www.vingspann.se/koltrast1.htm) Koltrast bilder och läte

https://www.youtube.com/watch?v=ii5ybXym7R4 https://www.youtube.com/watch?v=nLxlfZ5izLE Koltrast filmer.

I morgon kommer en ny fågel flygande.
