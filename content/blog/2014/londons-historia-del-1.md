---
title: "Londons historia"
date: 2014-03-15
categories: 
  - "historiska-skildringar"
  - "londons-historia"
---

_London är en av Europas absolut äldsta städer och grundades av romarna under det första århundradet e.kr.under namnet Londinium.Med sina 8 miljoner invånare i tätorten är den efter Moskva Europas största stad. London var idealiskt som handelscentrum p.g.a sitt geografiska läge och med den genomströmmande Themsen som rinner ut i Nordsjön._

![File:City of London from Southwark, c1630.jpg](images/City_of_London_from_Southwark%2C_c1630.jpg) London 1630  Bild Wikipedia.

_Men den stadsbild som vi ser idag har genomgått stora förändringar genom århundradena. 1666 ödelades i stort sett hela staden av en brand och tusentals människor blev hemlösa. Att branden blev så omfattande berodde på att husen till största delen var byggda av trä och hade halmtak.De låg också väldigt tätt ihop. Efter branden beslöt man sig för att bygga upp London igen,men med en mycket modernare planering med breda gator,stenhus och mycket öppna ytor.Tyvärr räckte inte pengarna till så även om man inte byggde trähus längre så blev flertalet gator ändå enligt det gamla mönstret. I böckerna om Sherlock Holmes möts man av den här miljön med trånga gränder och gator.Så även om den berömda detektiven är fiktiv så får man ändå en unik inblick i en sedan länge försvunnen stadsmiljö i 1800 talets London._ _Man började bredda gatorna redan i slutet på 1800 talet för att underlätta för stora tunga transporter.De gamla stadsmiljöerna var helt enkelt inte anpassade för industrialismens krav._

_Men den händelse som kanske är mest känd och som förändrat Londons stadsmiljö mest är Tysklands bombningar under andra världskriget.Från den 7 september och 76 nätter i rad förutom den 2 November då vädret var för dåligt,bombade tyska Luftwaffe London.Förödelsen var stor och över 30 000 människor dog.Jag kommer att skriva mer om denna händelse i ett senare avsnitt._

_London byggdes återigen upp men utan någon arkitektonisk tanke.Man blandade byggstilar vilt.Och det satte sin prägel på bilden av London.Det är onekligen det som är en stor del av charmen med London._

![](images/The_North_Prospect_of_Mountague_House_JamesSimonc1715.jpg) Montagu House som senare blev en del av British Museum Bild Wikipedia.

![](images/London_Thames_Sunset_panorama_-_Feb_2008.jpg) Modern vy över London.  Bild Wikipedia.

_Titta gärna in för fler avsnitt om Londons historia framöver. Det kommer inte att bli i kronologisk ordning utan jag kommer att skriva om olika delar av Londons historia utan någon särskild ordning._

Hälsningar från Annelore.
