---
title: "Dagens fågel"
date: 2014-12-01
categories: 
  - "dagens-fagel"
  - "djur-natur"
tags: 
  - "bustard"
  - "djur"
  - "fagel"
  - "faglar"
  - "natur"
  - "stortrapp"
---

**Stortrapp, Bustard** ( Otis tarda )

![](images/640px-Dabao.jpg)

![](images/Bundesarchiv_Bild_183-Z1125-307%2C_Gro%C3%9Ftrappe.jpg) _Stortrappen är världens största flygande fågel. Speciellt hannen är stor och tung och uppgifterna längst ner avser hannar. Honan är ca.30 % mindre. Huvud och hals är ljust askgrå och ryggen och skuldrorna är tvärvattrade i svart och rostgult och armpennorna är vita med svartbruna spetsar. Hannen har ett slags mustasch av långa fjädrar vid näbbroten som honan saknar. Den finns i södra och mellersta Europa och i delar av Asien och den delas in i två underarter: Otis tarda tarda som förekommer i södra Palearktis och _Otis tarda dybowskii_ som förekommer från sydöstra Ryssland till Mongoliet och nordöstra Kina. 2004 återinplanterades den i Storbritannien och det ledde 2009 till den första lyckade häckningen sedan 1832. I Sverige har den fram till 1860-talet häckat i Skåne årligen. Den har observerats på Öland, i Skåne och på Västgötaslätten ett tiotal gånger under 1900-talet. Stortrappen lever och häckar på öppna slätter, betesmarker, hedar och stäpper. Den är skygg och försiktig och vistas ständigt på öppna slätter långt från människor. Vid mycket snörika vintrar flyttar den till andra områden för att finna föda. Den är en av Europas mest utrotningshotade fåglar på grund av jakt,jordbruksgifter och biotopförluster. Det finns ca. 35 000 individer i hela Europa._ _Längd: Upp till 1 meter. Vingspann: Upp till 240 cm. Vikt: Upp till 21 kg,dock är kring 16 kg normalast. Livslängd:_ _Upp till 20 år._

https://www.youtube.com/watch?v=yNJnSmj31aw#t=41 https://www.youtube.com/watch?v=9EbITuw95Oc Stortrapp filmer. På onsdag kommer en annan fågel hit.
