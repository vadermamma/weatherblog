---
title: "Vår resa till Norrland"
categories: 
  - "norrland"
  - "resor"
draft: true
---

## _Dag 6_

Dag 6 besökte vi Norrmejerier och fick provsmaka Västerbottenost och se lagret där de lagrar ostarna. Sen besökte vi Höga kusten och den vackra bron och därefter bar det av till vårt lyxiga hotell i Sundsvall. Vi bodde på Knaust hotell och där fick vi en lyxig trerättersmiddag som smakade fantastiskt gott. Det var dock inte utan problem som vi fick mat eftersom de hade missuppfattat antalet gäster och blev tvungna att snabbt fixa fram ytterligare tio portioner! Men efter ungefär 45 minuter så hade den unge kocken lyckats att få fram mat till alla oss gäster! Han var ensam och bara i tjugofemårsåldern så jag måste säga att det var väldigt bra gjort!

Först några bilder från Norrmejeriers lager med alla ostar.

\[gallery type="rectangular" link="file" size="large" ids="41620,41619,41618,41617,41616"\]

På vägen till Höga kusten åkte vi förbi en skidbacke, utan snö, och sedan vidare till den välkända bron. Tyvärr var inte vädret på vår sida så det blev bilder med mörka moln istället för blå himmel och sol som jag hade hoppats på. Men vi var tacksamma för att det åtminstone inte regnade där som det gjorde på vägen ner! Då östa det ner så att vi knappt såg vägen bitvis!

\[gallery type="rectangular" size="large" ids="41621,41622,41623,41624,41625,41626,41627,41628,41629,41630,41631,41632,41633,41634"\]

Sen bar det av till Knaust hotell i Sundsvall och där blev det många bilder på den vackra trappan och rummet vi hade. Tyvärr var det bara en natt vi sov där!
