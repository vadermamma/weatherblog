---
title: "Mitt i pandemin..."
date: 2022-01-08
categories: 
  - "dagbok"
  - "djur-natur"
  - "djurens-varld"
  - "lanzarote"
  - "resor"
tags: 
  - "cactus-garden"
  - "djur"
  - "el-golfo"
  - "faglar"
  - "hav"
  - "natur"
  - "sol"
  - "spanien"
  - "timanfaya"
  - "varme"
---

## **gjorde vi en resa till Lanzarote**

Och det gick väldigt bra. Vi vidtog alla försiktighetsåtgärder med ett lager ansiktsmasker och spritservetter. Vi höll oss på avstånd från andra så gott det gick och på de allra flesta ställena sa personal till om någon inte hade munskydd. Så vi kände oss säkrare där än här hemma där ingen har munskydd och folk trängs i affärerna. Här är lite bilder från resan och mer kommer framöver. Jag ska även ta tag i min serie från vår Norrlandsresa och göra den färdig snart.

\[gallery type="rectangular" link="file" size="large" ids="41999,41990,41992,41993,41994,41995,41996,41997,41989,41998"\]

Jag börjar med lite fågelbilder och en vacker solnedgång. Det var inte så många fåglar vi såg tyvärr men de vi såg var uppskattade. Speciellt de gröna halsbandsparakiterna som vi såg i massor när vi var uppe i bergen på Texas ranchen. De flög nästan på oss ibland! Så jag njöt i fulla drag och satt bara och tryckte av bild efter bild!

\[gallery type="rectangular" link="file" size="large" ids="42001,42002,42017,42016,42015,42014"\]

När vi åkte upp till Timanfaya nationalpark så var det som att komma till en annan planet! Det var otroligt vackert men också ödsligt. Det här landskapet har skapats av ett sex år långt vulkanutbrott från flera vulkaner för tusentals år sedan. På Lanzarote finns det bara ett höghus för det bestämdes att det inte fick byggas några städer och höga byggnader för att det unika landskapet ska bevaras och inte exploateras. Så det finns bara små byar och nästan alla hus som finns där är vita med några få undantag. Så den här ön är onekligen väldigt annorlunda mot det mesta annat vi har sett.

\[gallery type="rectangular" link="file" size="large" ids="42023,42022,42021,42020,42013,42012"\]

Sedan besökte vi den här kaktusträdgården som Cesar Manrique har skapat. Han har tydligen ett stort inflytande på ön och ligger bakom mycket som finns på ön. [Här](https://sv.wikipedia.org/wiki/C%C3%A9sar_Manrique) kan du läsa mer om honom om du vill.

\[gallery type="rectangular" link="file" size="large" ids="42019,42007,42006,42008,42018,42011,42010,42009"\]

Efter det blev det ett besök vid El Golfo, den gröna sjön. Det var en fantastisk utsikt över havet där och kameran gick varm.

I nästa inlägg blir det bilder från Cueva de los Verdes som är en vulkangrotta som bildats när ett utbrott av lava har borrat sig igenom marken från en vulkan ända ner till havet. Det var en liten utmaning att ta sig ner i grottan men absolut värt vartenda steg.
