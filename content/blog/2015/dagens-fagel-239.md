---
title: "Dagens fågel"
date: 2015-11-20
categories: 
  - "dagens-fagel"
  - "djur-natur"
tags: 
  - "amerikans-kopparand"
  - "djur"
  - "fagel"
  - "natur"
  - "ruddy-duck"
---

**Amerikansk kopparand, Ruddy duck** ( Oxyura jamaicensis )

![Adult hane.](images/1024px-Ruddy_Duck_at_Whipsnade_Zoo.jpg)

![Adult hona.](images/Ruddy_duck.jpg) _En Nordamerikansk and som inplanterats i Storbritannien och sprider sig i västra Europa. Den är småvuxen med kraftig näbb, rund kropp och lång styv stjärt som ofta hålls upprest. Hannen har på våren mörkt rödbrun kropp, svart hjässa ner till ögat och svart nacke, vita kinder, haka och stjärtundersida. Näbben är ljusblå. På vintern blir näbben grå och kroppen smutsbrun, medan vita kinder behålls. Honan liknar hannen i vinterdräkt men har mörkbrunt och smutsvitt huvud med ett diffust mörkt kindstreck. I Sverige är den än så länge ovanlig, men häckning har förekommit. Sedan 2005 är skyddsjakt på amerikansk kopparand tillåten i Sverige. Häckningsområden är sjöar, våtmarker och dammar. Den övervintrar i isfria vikar vid kusten och ofrusna sjöar och dammar. Den födosöker genom att dyka och simma under vattnet. Födan består mestadels av frön och rötter av vattenväxter, vatteninsekter och kräftdjur. De bygger bo i tät vegetation nära vatten. Par ombildas varje år. De har specifika uppvisningsbeteenden under inledningen av häckningen. De skapar ett trummande läten med hjälp av en uppblåst strupsäck, rör huvudet i kraftiga rörelser och reser sin korta tofs på huvudet._ _Längd: 35-43 cm. Vingspann: 53-62 cm. Vikt: Ca. 310-795 gram. Livslängd: Upp till 13 år._ Bilder [Vingspann](http://www.vingspann.se/am_kopparand1.htm) Amerikans kopparand bilder

https://www.youtube.com/watch?v=3o4ziiL7k9o https://www.youtube.com/watch?v=Lu9XrfJZAYU https://www.youtube.com/watch?v=xD-KVN4ki-g Amerikansk kopparand filmer

Ny gäst om en vecka
