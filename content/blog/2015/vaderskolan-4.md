---
title: "Väderskolan"
date: 2015-09-25
categories: 
  - "vader"
  - "vaderskolan"
tags: 
  - "blodmane"
  - "mane"
  - "manformorkelse"
  - "natur"
---

**Blodmåne**

![En tidigare månförmörkelse.](images/tt-jpg)

![Månförmörkelsen inträffar när solen, jorden och månen ställer sig på led.](images/luna-jpg) Bilder SVT.

_Det är ytterst sällan som månen bjuder på en föreställning som denna. 1910, 1928, 1946, 1964 och 1982 är årtalen då fenomenen supermåne och blodmåne har skett samtidigt enligt uppgifter från NASA. Klockan 02.00 på natten måndagen den 28 september kommer månen upplevas som extremt stor, eftersom den är närmare jorden vid denna tidpunkt._

_– Månen kommer att uppfattas som större, men det är en illusion. Egentligen är månen bara åtta procent närmare än medelavståndet, säger Peter Linde på Svenska Astronomiska Sällskapet._

_En timma senare inträffar månförmörkelsen, då jorden hamnar mellan solen och månen, vilket pågår fram till 05.30. Månen uppfattas då som glödande röd eftersom ljuset filtreras genom jordens atmosfär – därav namnet blodmåne. Störst förmörkelse, och bästa tiden att uppleva månens spektakulära storlek och färg, är klockan 04.47. **Till skillnad från solförmörkelser kan detta fenomen beskådas helt utan skyddsglasögon. Det enda du behöver förbereda (om du inte är en nattuggla) är väckarklockan.**_

_Detta är hålltiderna som gäller för månförmörkelsen._

_03.07 = partiell förmörkelse påbörjas._ _04.11 = total förmörkelse påbörjas._ _04.47 = största förmörkelse._ _05.23 = totala förmörkelsen avslutas._ _06.27 = partiella förmörkelsen avslutas._

Text: Göteborgs-Posten, Newsner.

https://www.youtube.com/watch?v=yjuePowuOr4 https://www.youtube.com/watch?v=D2zSj\_G6YHo https://www.youtube.com/watch?v=sWgmAUeOT6c
