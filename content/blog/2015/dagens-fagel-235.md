---
title: "Dagens fågel"
date: 2015-10-23
categories: 
  - "dagens-fagel"
  - "djur-natur"
tags: 
  - "dammsnappa"
  - "djur"
  - "fagel"
  - "marsh-sandpiper"
  - "natur"
---

**Dammsnäppa, Marsh Sandpiper.** ( Tringa stagnatilis )

![Dammsnäppa i vinterdräkt](images/Tringa_stagnatilis.jpg)

![Tringa stagnatilis P4278989.jpg](images/Tringa_stagnatilis_P4278989.jpg) _Dammsnäppan är långbent och gracil med rak och tunn näbb. I sommardräkt är den grå och mörkfläckig ovanpå, hals och bröst är distinkt streckade eller småprickiga. Ofta framstår bröst och främre kroppssidor som prydligt prickiga. Den uppträder från Augusti i vinterdräkt och är då i fält nästan enfärgat ljust askgrå ovan med mörkare vingknoge. Ungfågeln har liknande mönster som juvenil gluttsnäppa men med brunare grundton. Den ruggar tidigt, ofta i augusti till första vinterdräkten. Stjärten är centralt diffust vattrad, övergumpen och kilen upp mot ryggen är vit som på gluttsnäppan. Den saknar vingband men har aningen ljusare armpennor.Benen är gröngråa men under häckningstid  ibland mer guldbeige. Den häckar vid grunda gräsbevuxna sötvattenstränder främst i Ryssland och Sibirien. Uppträder allmänt under flyttningen i östra Medelhavsområdet vid grunda slättsjöar och svämområden. Den övervintrar främst i tropiska Afrika men ses regelbundet i Sydspannien, varför en del troligen flyttar till Västafrika via västra Medelhavet. Den återkommer främst i april-maj och flyttar i augusti-september. Den häckar i Finland och ses nästan årligen, men är dock sällsynt i Sverige, främst i maj-juni och augusti. Den äter insekter och blötdjur._ _Boet ( vanligtvis fylld med torrt gräs ) är vanligtvis belägen på en kulle , i kort vegetation , nära vatten ._ _Längd: 20-26 cm. Vingspann: 40-60 cm. Vikt: 50-120 gram. Livslängd: Ingen uppgift._

Läte [Falknatur](http://www.falknatur.se/xeno/Dammsnappa.mp3) Bilder [Vingspann](http://www.vingspann.se/dammsnappa1.htm) Bilder [Lars Lundmark](http://www.larslundmark.se/dammsnappa.php) Dammsnäppa bilder och läte

https://www.youtube.com/watch?v=GOQbgh3fOzw https://www.youtube.com/watch?v=qLDqJqcgbfo https://www.youtube.com/watch?v=1AleHSHGVe4 https://www.youtube.com/watch?v=IFPIwGNBzdQ Dammsnäppa filmer

Ny gäst nästa vecka.
