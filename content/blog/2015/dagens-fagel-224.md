---
title: "Dagens fågel"
date: 2015-08-07
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "karrsangare"
  - "marsh-warbler"
  - "natur"
---

**Kärrsångare, Marsh Warbler.** ( Acrocephalus palustris )

![Kärrsångare](images/250px-Acrocephalus_palustris_%28Marek_Szczepanek%29.jpg) _Kärrsångaren är svår att skilja från rörsångare. Kärrsångaren är mer olivbrun på ovansidan, saknar rödbrunt på övergumpen, kortare näbb, rundare huvud, mer kulmagad, långa vingar, ljusa ben och fantastisk sång. Den häckar mellan 45 och 60 grader nordlig bredd från östra Frankrike, Belgien och Nederländerna österut genom Europa. I Sverige norrut till Mälardalen. Den övervintrar i östra Afrika där den tillbringar tre gånger så lång tid som i Europa. Den lever i tät och frodig högörtsvegetation. Den äter ryggradslösa djur och bär. Sjunger både i Afrika och Europa. Sången är långvarig och mycket melodisk, med en mängd härmläten. Den genomsnittliga repertoaren kan omfatta 45 afrikanska och 31 europeiska fågelläten. Den bygger ett skålformat bo av gräs och vasstrån som den brukar hänga i vegetationen, ofta mellan brännässlor eller sädesstrån. Honan lägger tre till fem blåaktigt vita ägg. Äggen ruvas sedan i 12 till 14 dagar omväxlande av båda föräldrarna. Ungfåglarna blir flygga efter 10 till 14 dagar. Det europeiska beståndet beräknas till cirka 1,5 till 2,0 miljoner häckande par._ _Längd: Ca 13 cm. Vingspann: 17-21 cm. Vikt: 11-14 gram. Livslängd: Upp till 9 år._

Bilder [Falknatur](http://www.falknatur.se/arter/karrsangare.htm) Bilder [Vingspann](http://www.vingspann.se/karrsangare1.htm) Bilder [Lars Lundmark](http://www.larslundmark.se/karrsangare.php) Kärrsångare bilder och läte

https://www.youtube.com/watch?v=OkeFDXux\_E4 https://www.youtube.com/watch?v=lig3iTceTGM https://www.youtube.com/watch?v=y6ja9yKEKkc Kärrsångare filmer.

Om en vecka flyger en ny fågel förbi.
