---
title: "Dagens fågel"
date: 2017-01-27
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "kustsnappa"
  - "natur"
  - "red-knot"
---

**Kustsnäppa, Red Knot** ( Calidris canutus )

![Calidris canutus (summer).jpg](images/1024px-Calidris_canutus_%28summer%29.jpg)

![Adulta kustsnäppa av underarten rufa, i häckningsdräkt.](images/1024px-Red_knot_Delaware.jpg)

![](images/1024px-Vadehavet%2C_Sydslesvig.jpg)

![](images/1024px-Calidris_canutus_jcwf1.jpg) _Kustsnäppan är ganska knubbig och kortbent. Vuxna fåglar är på sommaren spräckliga i grått, vitt, orange och svart på ovansidan och roströda i ansiktet och på undersidan. Mörka ögon, svart näbb och svarta ben. På vintern blir fågeln gråvit med vit buk, vitt ögonbrynsstreck och gråfläckig övergump. Den häckar på arktisk tundra på norra halvklotet. Passerar Skandinavien på väg till vinterkvarter i västra och södra Europa och Afrika. De första som sträcker i juli-augusti har fortfarande sommardräkt. Övervintrande fåglar förekommer särskilt vid kuster med sand-och lerbankar, där de letar efter ryggradslösa djur vid lågvatten. Ovanliga i inlandet. Bildar ofta tätt sammanhållna flockar om flera tusen fåglar. En flygande flock är en imponerande syn. Kustsnäppan är revirhävdande och monogam, i varje fall under en häckningssäsong, eftersom det är okänt om paren håller ihop under flera säsonger. Hanar och honor har i en studie i Ryssland uppvisat filopatri, det vill säga att de är trogna sin häckningslokal från år till år, men det är oklart om de även är trogna sitt revir. Hanarna anländer häckningsområdet tidigare än honorna om våren, och börjar försvara reviret, genom uppvisningsbeteende och aggressiva attacker gentemot andra hanar som kommer för nära. Den placerar sitt bo direkt på marken‚ i närheten av vatten, vanligtvis på inlandslokaler. Boet är en grund uppskrapning som fodras med löv, lav och mossa. Hanen gör tre till fem sådana bon innan honorna anländer. Honan lägger, under sex dagar, 3-4 ägg. Längd: 23-26 cm. Vingspann: 47-61 cm. Vikt: 100-225 gram. Livslängd: Kan bli mer än 13 år._

Bilder [Falknatur](http://www.falknatur.se/arter/kustsnappa.htm) Bilder [Vingspann](http://www.vingspann.se/kustsnappa1.htm) Bilder [Lars Lundmark](http://www.larslundmark.se/kustsnappa.php) Kustsnäppa bilder och läte

https://www.youtube.com/watch?v=cpoWabbmkKU

https://www.youtube.com/watch?v=ZnSoiTIQSaI

https://www.youtube.com/watch?v=OK4GXjTor0Q

https://www.youtube.com/watch?v=C3vVY7Kv3wU

Kustsnäppa filmer Bilder från Wikipedia. Filmer från Youtube.
