---
title: "Veckan som gick"
date: 2020-01-13
categories: 
  - "vader"
  - "vaderrapport"
tags: 
  - "asarum"
  - "mane"
  - "moln"
  - "natur"
  - "regn"
  - "sol"
  - "vind"
  - "vinter"
---

## Hur var vädret förra veckan?

Och vilket väder var det mest av?

Här kommer lite statistik från väderveckan **2 2020**

**Måndagen** började molnigt och milt. På morgonen fortsatte det gråa och milda vädret. Inte mycket att tillägga om dagen heller, lika grått då! Samma gäller kvällen, grå och disig.

**Tisdagen** började med lika grått väder som måndagen. Duggregn och grått på morgonen. Grått och milt på dagen. På kvällen sprack det upp lite och man kunde se månen.

**Onsdagen** började mulet och blåsigt men milt på natten. På morgonen var det blåsigt och lite regn. Någon lucka i det gråa under dagen och en del regn också. På kvällen klarnade det upp och månen visade sig.

**Torsdagen** började med växlande molnighet. På morgonen blev det disigt och minusgrader. På dagen regnade det. Och på kvällen regnade det.

**Fredagen** började med dis och dimma på natten och tunna moln. Dimma på morgonen också. Grått på dagen och några regnstänk. Molnigt och duggregn på kvällen.

**Lördagen** började med växlande molnighet och lite svalare på natten. Frysgrader på morgonen och mer moln. På dagen blev det grått igen. Molnigt på kvällen också.

**Söndagen** började molnigt och blåsigt på natten. Grått på morgonen och lätt regn på dagen. Regn på kvällen också.

**Högsta temperatur** i veckan var på onsdagen med 9,7 C.  **Lägsta** var på lördagen med – 2,6 C.

**Högsta uppmätta vind** var på lördagen med 5,6 m/s . **Högsta uppmätta vindby** var på fredagen med 14,2 m/s.

![](images/skc3a4rmklipp1.png) Mest molnigt men även en del luckor med lite sol under veckan som gick.
