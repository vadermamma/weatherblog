---
title: "Veckan som gick"
date: 2019-12-23
categories: 
  - "vader"
  - "vaderrapport"
tags: 
  - "asarum"
  - "mane"
  - "moln"
  - "natur"
  - "regn"
  - "sol"
  - "vind"
  - "vinter"
---

## Hur var vädret förra veckan?

Och vilket väder var det mest av?

Här kommer lite statistik från väderveckan **51**

**Måndagen** började med tunna moln och några plusgrader på natten. Klarare väder på morgonen och kallare. Mildare och grått på dagen. Milt och molnigt på kvällen.

**Tisdagen** började med växlande molnighet och strax under nollan på natten. Disigt och regn på morgonen. Molnigt och grått på dagen. Molnigt, milt och grått på kvällen också.

**Onsdagen** började med molnigt och blåsigt på natten. Regn och blåsigt på morgonen och 9 grader varmt. Kallare på dagen och lite blå himmel mellan molnen. Kallare och klarare på kvällen.

**Torsdagen** började lite klarare och kallare med strax under nollan på natten. Kallt och disigt på morgonen. Ett par frysgrader. På dagen var det mest molnigt men någon lucka på eftermiddagen. En skymt av solnedgången fick vi på kvällen.

**Fredagen** började med gråväder och milt. Hela dagen var grå och disig och kvällen gick i samma färgton. Fortsatt väldigt milt.

**Lördagen** började med molnigt och disigt på natten. Dimma på morgonen och grått och en del regn på dagen. Grått på kvällen också.

**Söndagen** började med samma väder som lördagen slutade med nämligen mulet och grått på natten. Morgonen och dagen var lika grå och ungefär samma temperatur. Kvällen gick i samma gråton.

**Högsta temperatur** i veckan var på onsdagen med 9,2 C.  **Lägsta** var på torsdagen med – 2 C.

**Högsta uppmätta vind** var på onsdagen med 6,1 m/s . **Högsta uppmätta vindby** var på onsdagen med 11,1 m/s.

![](images/skc3a4rmklipp1.png) Ingen skillnad på vädret från förra veckan så även nu var molnen en klar vinnare tyvärr
