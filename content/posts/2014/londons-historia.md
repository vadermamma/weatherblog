---
title: "Londons historia"
date: 2014-03-27
categories: 
  - "historiska-skildringar"
  - "londons-historia"
---

**London brinner del 1 Blitzen**

_Hitler terrorbombade London och dess 8,5 miljoner invånare i nio månader!  _Luftwaffe tänkte knäcka England och tvinga dem till fredsförhandlingar_. _Londonborna fick utstå fruktansvärda påfrestningar mellan 1940 och 41._ För många blev tunnelbanan sista möjligheten att få tak över huvudet eftersom hela områden jämnades med marken. Men det föddes en otrolig sammanhållning och kampvilja bland Londonborna under den här fruktansvärda tiden med bombningar. Lördagen den 7 september 1940 passade många Londonbor på att njuta av det soliga och varma höstvädret. Vinter och kyla väntade runt hörnet och skulle snart ge sig till känna.Många i London anade att den kommande vintern skulle bli den värsta de upplevt. Men det skulle knappast komma att bero på vädret. Under den här sommaren under andra världskriget hade Londonborna  väntat på  att Hitler skulle vända sina bombplan och sitt intresse mot England.Vissa väntade med skräck och fasa.Andra med apati. Men ingen var oberörd. Att London skulle drabbas först var det ingen som tvivlade på.Frågan var bara när det skull börja. Tyskarna hade erövrat den Europeiska kontinenten och haft framgång på framgång och nu återstod bara England. men ändå kändes kriget långt borta och inga bombplan hade visat sig ännu. men denna solvarma septemberdag förändrades allt för London. Bombplan från baser i Frankrike,Belgien och Holland startade och satte kurs mot London med ett mål i sikte: Att förstöra London!_

 

![Slaget om Storbritannien](images/300px-Battle_of_britain_air_observer.jpg) Luftbevakning med kikare från ett hustak i London

_Londonborna hade tillbringat sommaren i konstant skräck för vad det tyska flyget skulle åstadkomma och de hade nyligen sett bombningen av Rotterdam och alla dess fasansfulla konsekvenser.Men ändå var de dålig förberedda på flyganfallet. Det var många Londonbor som inte ville trp att deras stad kunde bli utsatt för sådan förstörelse. Men trots det hade skyddsmöjligheterna i staden byggts ut ordentlig i början på sommaren.På många bakgårdar fanns nu nedgrävda valv av korrugerad plåt. De kallades Andersonskydd. civilförsvaret var nu fullt bemannat och det fanns över 9000 utbildade och avlönade luftskyddsledare i London vid sommarens början._

 

![](images/Hawker_Sea_Hurricanes.jpg) Sea Hurricane MK ,IB i formation i december 1941.

Bilder från Wikipedia.

Fortsättning följer...
