---
title: "Tidningsbärarjobb"
date: 2014-03-19
categories: 
  - "dagbok"
---

_God morgon_

_Idag fick jag veta av min arbetsgivare att som tidningsbud har man inga rättigheter,bara skyldigheter! Om en elak och envis abonnent tycker att hennes rätt att placera brevlådan var hon vill går före tidningsbudets rätt till en bra och ergonomisk arbetsmiljö så skall man bara gilla läget. Om du p.g.a. detta får värk och din kropp inte håller för det sätt att utföra arbetet som det blir i ett sådant fall så får du hålla på så länge du håller sen får du sluta.Det var vad jag fick veta idag. Så med anledning av detta så har jag sammanställt en lista med krav som ställs på dig som funderar på att jobba som tidningsbud._

_1:Du måste vara villig att avsäga dig alla rättigheter till en bra arbetsmiljö. 2:Du måste vara villig att avstå från rätten till god hälsa. 3:Du måste vara villig att avstå från allt vad beröm heter men däremot måste du acceptera att ofta få kritik. 4:Du måste kunna jobba utan att få nödvändig information om stora omorganisationer._ _5:Du måste kunna jobba under högst opedagogiska chefer och andra överordnade som inte har den minsta aning om hur man motiverar underlydande till ett bra utfört arbete. 6:Du måste vara villig att ta på dig allt fler arbetsuppgifter utan att få mer betalt. 7:Du får aldrig ställa krav på någonting.och du får aldrig möjlighet att  göra din röst hörd. 8:Du måste kunna acceptera att du helt utan förvarning kan få sänkt lön från en dag till en annan. 9:Du måste acceptera att du inte får ta semester mitt i sommaren när andra har semester och att du inte heller får bli sjuk vecka 30.Och detta utan förklaring. 10:Och sist men inte minst:Du måste gilla läget._

![](http://www.art-bin.com/bilder/tidningsbud.gif)

Detta är vad som krävs av dig för att bli ett fulländat tidningsbud. Lycka till.

Hälsningar från Annelore.
