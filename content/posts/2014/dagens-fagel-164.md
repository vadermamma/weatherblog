---
title: "Dagens fågel"
date: 2014-12-24
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "faglar"
  - "jarpe"
  - "natur"
---

**Järpe** ( Bonasa bonasia, Tetrastes bonasia )

![](images/Haselhuhn-01.jpg)

![](images/Gelinotte.jpg) _På ovansidan ät järpen grå och på huvudet, nacken och ryggen har den svartaktiga tvärstreck. Nedre delaen av ryggen och undergumpen är mest grå. Vingpennorna är gråbruna och stjärten grå med brun vattring. Undertill är de spräckliga i brunt , svart och vitt. Hannens strupe är svart och honans rostbrun. Den brunaktiga tofsen på huvudet är tydlig på hannen men knappt märkbar hos honan. Hannen har en svart haklapp med vit kant och ett fint rött ögonbrynsstreck. Honan har en brunvattrad haka. I Sverige häckar den från Småland till långt upp i Lappland, dock inte i_ _fjällen. Den är talrikast i Norrlands skogstrakter. Den häckar i sluten blandbarrskog och föredrar fuktiga platser med rik undervegetation och högåldriga granar. Den tillbringar mycket tid på marken på skuggiga ställen, men löper även längs grova grenar och sätter sig högt upp i träd. Den håller sig skickligt dold och är svår att få syn på. Den äter frön, knoppar, späda blad men även insekter, insektslarver, puppor och maskar. Ungarna matas mest med insekter. Boet är ett enkelt rede på marken._ _Längd: 34-39 cm. Vingspann: 48-54 cm. Vikt: 250-430 gram. Livslängd:_ _Ca. 6 år och 5 månader._

Bilder [Falknatur](http://www.falknatur.se/arter/jarpe.htm) Bilder [Vingspann](http://www.vingspann.se/jarpe1.htm) Järpe bilder och läte

https://www.youtube.com/watch?v=GvqnGr9TunM https://www.youtube.com/watch?v=t4na0yDBcXQ Järpe filmer

Ny fågel på fredag
