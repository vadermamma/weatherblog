---
title: "Dagens fågel"
date: 2014-04-06
categories: 
  - "dagens-fagel"
  - "djur-natur"
---

**Sädesärla, Wagtail.** ( Motacilla alba )

![](http://upload.wikimedia.org/wikipedia/commons/5/55/White-Wagtail.jpg)

![](http://kok-torhamn.se/reportage/skomer/yarelli_skomer.jpg)

_Det finns två raser av sädesärla i Europa. Den engelska sädesärlan som finns på Brittiska öarna och i resten av Europa finns den som bara heter sädesärla. Vår sädesärla har ljusgrå rygg.Hannen hos den engelska har svart rygg och vingar och honan har mörkgrå rygg och är svår att skilja från den vanliga sädesärlan. De har dubbla vita vingband. Den häckar i hela Sverige,gärna i öppna områden nära vatten. Men även i trädgårdar och i odlingslandskap. Den springer snabbt för att fånga flygande insekter. Den är en flyttfågel som övervintrar i Mellanöstern och östra Afrika. Den bygger sitt skålformade bo av torrt gräs i en hålighet,under takpannor,i stenrösen eller vedhögar. Den här fågeln är rolig att titta på när den springer runt i trädgården och vickar på sin långa stjärt. Det är en pigg och snabb liten krabat och ett säkert vårtecken. Längd: 16-19 cm. Vingspann: 25-27 cm. Vikt: 23 gram. Livslängd: Upp till 12 år och 3 månader._

Bilder [Falknatur](http://www.falknatur.se/arter/sadesarla.htm) Bilder [Vingspann](http://www.vingspann.se/sadesarla1.htm) Sädesärla läte och bilder

Bilder [Falknatur](http://www.falknatur.se/arter/eng%20sadesarla.htm) Engelsk sädesärla läte och bilder

https://www.youtube.com/watch?v=apzUshe3VEI https://www.youtube.com/watch?v=\_gt-6wyZNUs Sädesärla filmer

Vi ses vid fågelbordet imorgon igen.
