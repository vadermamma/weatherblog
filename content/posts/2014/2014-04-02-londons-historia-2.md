---
title: "Londons historia"
date: 2014-04-02
categories: 
  - "historiska-skildringar"
  - "londons-historia"
---

**London brinner del 2**

**Hermann Göring**

_De som inte trodde på några tyska luftangrepp hade fått vatten på sin kvarn eftersom det inte hade fallit några bomber under sommaren.Det kändes mer som ett "låtsaskrig" tyckte vissa och mot hösten vändes statsinvånarnas ilska mot luftskyddsledarna.Dessa viktiga befattningshavare ansågs vara en värdelös samling statsavlönade parasiter som ägnade sina dagar åt att sitta på pubar och dricka öl._

_På lördagseftermiddagen den 7 september stod Hermann Göring och fältmarskalk Kesselring vid Cap Gris Nez klippor och såg hur den andra luftflottans bombplan gav sig av i formation för att bomba London_

_Göring själv hade anlänt från Berlin dagen innan. Han skulle övervaka hela företaget och sola sig i glansen från de väntade framgångarna._

![](http://upload.wikimedia.org/wikipedia/commons/c/c2/Bundesarchiv_Bild_146-2006-0107,_Albert,_Kesselring,_Wilhelm_Speidel,_Hermann_G%C3%B6ring.jpg)

Herman Göring till höger,Wilhelm Spiedel i mitten och Albert Kesselring till vänster.

_Motivet för Hitler att påbörja denna massiva bombning mot London var att få stadens befolkning,som var plågad av ständiga bombanfall,att ge efter och kräva att den engelska regeringen skulle gå men på fredsförhandlingar. För Göring var en sådan utveckling den bästa tänkbara.Han skulle då kunna framställa sig själv som Englands besegrare och överman eftersom han var operationens överbefälhavare. Han skulle få ökad makt och glans inom nazistpartiet och göra honom berömd bland gudarna i Valhall. I kraft av sin religion gjorde Göring allt för att imponera på dessa gudar._

![](http://upload.wikimedia.org/wikipedia/commons/9/97/Hermann_G%C3%B6ring_on_trial_at_Nuremberg_1946.jpeg)

Herman Göring vid Nurembergrättegången 1946

Bilder från Wikipedia

Fortsättning följer...
