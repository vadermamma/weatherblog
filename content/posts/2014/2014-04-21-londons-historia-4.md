---
title: "Londons historia"
date: 2014-04-21
categories: 
  - "historiska-skildringar"
  - "londons-historia"
---

**London brinner del 4**

**Sanering**

_Eftersom husen var tätt sammanträngda och lättantändliga så utplånades de snabbt av bomberna och elden. De flesta var små tvåvåningshus som det förra århundradets byggmästare hade lyckats bygga både snabbt och billigt. För Londons byggplanerare hade husen länge varit ett stort problem eftersom de var rena slummen sett ur stadsplaneringsperspektiv. Det fanns cyniker som talade om Luftwaffes "sanering" eftersom husen inte längre fanns kvar efter det första tyska angreppet.Men för de människor som hade bott längs dessa små gator med pubar och affärer var det en katastrof. Srängbomber och sammanstörtade hus hade dödat många av dem. De som överlevde hade inte längre några hem och den miljö som de hade levt hela sitt liv i fanns inte mer._

_Stora flyktingskaror från East End drog in i de inre delarna av London och där stod man frågande inför vad detta innebar. Londons centrala delar hade inte blivit utsatt för något angrepp,så det enda stadsborna hade sett_ _kriget var flygplanen och himlen som färgades orange av bränderna.De kunde inte föreställa sig den förstörelse som East End hade drabbats av._ _Och de hade inte heller särskilt stor förståelse för de flyktingar som sökte sig till hjälpcentraler i de inre distrikten av London. De blev snabbt en belastning för de matförråd som fanns där._

_Men snart skulle alla Londonbor förstå problemet. Den 57 dygn långa bombningen av London hade börjat. Natt efter natt skulle bomberna falla. När solen gick ner i väster syntes de enorma bränderna i East End miltals bort._

_En londonbo berättade att när han och hans fru cyklade hem på kvällen såg de en rökformation som var så stor och hög att de knappast kunde tro att det bara var rök. De förstod inte vad det kunde vara för något så när de kom hem gick de upp på taket på sitt hus. De såg då en skrämmande syn: Hela horisonten var upplyst av rödfärgade rökmoln._

![http://upload.wikimedia.org/wikipedia/commons/thumb/8/80/Do_17-Geschwader_%C3%BCber_London%2C_1940.jpg/627px-Do_17-Geschwader_%C3%BCber_London%2C_1940.jpg](http://upload.wikimedia.org/wikipedia/commons/thumb/8/80/Do_17-Geschwader_%C3%BCber_London%2C_1940.jpg/627px-Do_17-Geschwader_%C3%BCber_London%2C_1940.jpg) Tysk illustration: "Do 17-Geschwader über London 1940"

_Den andra anfallsvågen från de tyska flygbaserna startade kl.20:00 på kvällen. Nattbombplanen flög in över de enorma rökmolnen i London och fällde sina bomber ner i eldhavet under. Londons brandmän kämpade mer eller mindre förgäves mot elden och att försöka släcka dem var det oftast inte tal om. De fick istället försöka hindra elden från att sprida sig. Men även det skulle visa sig vara en omöjlig uppgift på flera håll. London stod i lågor._

![](http://www.alltomvetenskap.se/sites/default/files/styles/large/public/8614-4.jpg?itok=0zt1PzPR)

 

Fortsättning följer...
