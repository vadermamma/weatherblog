---
title: "Dagens fågel"
date: 2014-06-30
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "faglar"
  - "mellanspett"
  - "natur"
---

**Mellanspett** ( Dendrocopos medius )

![Mellanspett, adult hane](http://upload.wikimedia.org/wikipedia/commons/d/d6/Dendrocopos_medius_%28Marek_Szczepanek%29_cut.jpg)

_Mellanspettet är bara obetydligt mindre än större hackspett,men den verkar betydligt mindre p.g.a. den korta klena näbben och det rundade ljusa huvudet. Könen är snarlika med röd hjässa som går lite längre bak på hannen,avsaknad av mustaschstreck,vit panna och huvudsida. Den har vita ovala skulderfläckar och skär undergump som tonar ut mot den gulbruntonade buken. Den har fina mörka längsstreck på kroppssidorna.Den sitter ofta på tvären på grenar i lätt hukad hållning och med sänkt stjärt.  Den häckar i ädellövskog med inslag av högåldrig ek,avenbok och alm och blandning av gläntor,hagmark och tätare partier. Fram till 1980-talet var den häckfågel i Sverige men är nu utdöd här.Den förekommer enbart i Europa och sydvästra Asien.  Utbredingsområdet börjar i Västeuropa i Kantabiriska bergen, löper över Pyreneerna och över stora delar av Frankrike och delar av Belgien till Mellaneuropa och slutar i västra europeiska Ryssland.I östra Europa finns mellanspetten  i Polen, Lettland Litauen och Vitryssland, men i Estland finns endast en mycket liten, men växande, population i de södra delarna. I Syd- och Sydosteuropa förekommer arten i små utbredningsöar i Italien, men mycket tätare i Ungern och på Balkan. I Turkiet finns stora förekomster iPontiska bergen, i egeiska kustlandet och i Taurus. Slutligen häckar arten ännu i Kaukasus och Transkaukasien samt i västra Iran. Lesbos i Egeiska havet nära Mindre Asiens kust tycks vara den enda Medelhavsö där den förekommer. I Tyskland är den vitt utbredd,men inte direkt vanlig.Den äter insekter och sav och hoppar ofta längs vågräta grenar på insektsjakt. Boet hackas ofta ut i en murken stam eller grov gren,ibland starkt lutande eller nästan vågrätt. Längd:19-22 cm._ _Vingspann:33-38 cm. Vikt:50-85 gram. Livslängd: Ingen uppgift._

Bilder [Falknatur](http://www.falknatur.se/arter/mellanspett.htm) Mellanspett bilder och läte

http://www.youtube.com/watch?v=-Y-dZWt\_1hc Mellanspett film

Ny fågel kommer in för landning snart. Glöm inte att titta in här då.
