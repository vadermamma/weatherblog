---
title: "Sant eller falskt ?"
date: 2014-04-01
categories: 
  - "dagbok"
---

_Hej på er_

_Jag läste i Karlshamns Allehanda idag att de skall införa en broavgift på Sölvesborgsbron i Sölvesborg. Det skall kosta 5 kr att gå över bron och 10 kr att cykla över den.Du kommer att få köpa en 3 cm lång plasthylsa med sändare i som du sen fäster på en av framhjulets ekrar. Du kan enkelt plocka bort den igen om du någon gång väljer att gå över bron istället.För de som alltid går över bron finns det en annan variant som du kan fästa i klockremmen .Du måste dock tänka på att om du cyklar över så måste du sakta in ganska rejält när du passerar betalstationerna ,för går det för fort finns risken att den avancerade utrustningen inte hinner med att registrera dig och då går bommen inte upp och du riskerar en rejäl smäll!_

![](images/S%C3%B6lvesborgsbron_side_view.jpg)

_Samtidigt läser jag i Sydöstran att EU förbjuder aprilskämt! Den seriösa tidningspressen och public service måste vara en motvikt mot den ytliga ryktesspridningen i sociala medier säger EU:s mediakommissionär dr.Helmfried Nachtrichter. Han säger att det är en trovärdighetsfråga för den europeiska pressen. Obefogat skämtande underminerar tilltron till den seriösa nyhetsförmedlingen enligt Nachrichter. Det visas viss förståelse från mediernas sida för EU:s nya direktiv. Med tanke på den journalistiska utveckling som varit i kvällspressen under senare år har det ändå blivit svårt att skilja aprilskämten från de verkliga nyheterna påpekar Ola Siggesson i Pressens opinionsmämnd. Dock finns ett visst missnöje bland enskilda journalister som planerat sina aprilskämt. Men journalistförbundets ordförande Johanna Nordling avråder från protestaktioner i form av insmugna aprilskämt på undanskymda lokal- och familjesidor i tidningarna. Den nya EU-lagen om missledande nyhetsförmedling träder i kraft idag.tisdag 1 april 2014._

:)

Vem ska man tro på tro på tro på när tro på när allt är så här? ( Thomas Di Leva )
