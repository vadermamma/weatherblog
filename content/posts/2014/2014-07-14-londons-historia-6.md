---
title: "Londons historia"
date: 2014-07-14
categories: 
  - "historiska-skildringar"
  - "londons-historia"
---

**London brinner del 6**

**Evakuering**

_Hon berättar: Vid utbildningen av förstaförbandspersonalen var det väldigt noga att de fick lära sig lägga på förbanden bakteriefritt. Men det tog inte lång tid ,redan efter Blitzens första timmar,som det stod klart att det inte gick att följa dessa regler. De människor som kom in var fulla av smuts,deras hud och hår var fulla av sand,föroreningar och damm som vi fick försöka att skölja av med en vattenslang.Det var tryckvågorna från bomberna som vräkte upp mängder av partiklar som alla som var i närheten av explosionerna fick över sig._

_Bombningarna den första natten startade en massevakuering där skolbarn och mödrar skickades iväg till olika förläggningar på landet i hopp om skydd. Över och medelklassen använde sina egna pengar för att evakuera sig själva till olika landsortshotell och pensionat._ _Där levde de relativt trygga och händelselöst under kriget._

_Men ett stort antal människor stannade trots allt kvar i London och höll igång stadens industrier. Och efter den första förlamningen  som uppstod vid anfallen så växte  motståndet fram och Londonbornas lust att kämpa blev större. Hitlers hopp om att Londonborna skulle kräva ett snabbt slut på kriget och underkasta sig Tyskland fick ett snabbt slut redan efter det första bombanfallet. Det fick kosta vad det ville,londonborna gav inte upp utan kämpade emot._

**Kaos**

_Söndagen den 8:e september var allt ett stort kaos. Kommunikationerna var satta ur spel och ingen fick någon ordentlig information om vad som hänt utanför London efter bombräderna. Så rykten började spridas om ett stort sjöslag som utkämpats i sundet vid Dover. Det sades att tyska soldaters lik hade spolats upp på land och att invasionen var i full gång Men till slut kunde radio och tidningar tala om vad som verkligen hade hänt och ryktena fick ett slut. Nu riktades koncentrationen mot hjälparbete för de hemlösa och sårade istället. De inkvarterades överallt. I gamla skolor,biografer och teatrar.  Förhållandena var katastrofala och journalister som besökte platserna för flyktingarna från det sönderbombade East End skrev om den katastrofalt dåliga organiseringen av hjälparbetet. En reporter som övernattade i en till bristningsgränsen fylld biograf säger: Här finns 800 människor. Alla har en filt och en halmmadrass. De sover på dessa madrasser mellan bänkraderna och med sina få tillhörigheter jämte sig. Här och där finns en baby i sin barnvagn._

![När bomben träffade den tidigare börsen, Royal Exchange Building, dödades 111 människor. I dag syns inga spår av bombningen – ett av stoppen i Världens Historias London-guide.](http://varldenshistoria.se/files/bonnier-his/imagecache/630x420/pictures/storbyguide_london.jpg "Storbyguide_London")

Bomber träffar den tidigare börsen Royal Exchange Building och dödar 111 människor under Blitzen.

Fortsättning följer.
