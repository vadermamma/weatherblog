---
title: "Londons historia"
date: 2014-05-26
categories: 
  - "historiska-skildringar"
  - "londons-historia"
---

**London brinner del 5**

**Stormeld**

_Branden vid Surrey,som var nattens värsta,spred sig snabbt över en kolossal yta.Den alstrade en fruktansvärd hetta och brandmännen fick uppleva något av den eldstorm som senare under kriget skulle tillintetgöra den tyska staden Dresden. Luften över elden steg snabbt på grund av hettan och kall luft rasade in från sidorna och gav elden ny näring.Snart var flammorna och hettan ofantlig och gjorde att brandsläckningsbåtarna som försökte komma i lä på andra sidan floden fick brännskador och blåsor i färgen. Detta trots att de befann sig över 300 meter från elden.Till och med vattendränkta timmerstockar började ånga,torka och fatta eld. De tyska bomberna föll oupphörligt.De stackars brandmännen kämpade en ojämn kamp mot elden som rasade. När man lyckats släcka elden i något område så flammade den snart upp igen.Brandmännens verkliga framgång kom först i gryningen när de tyska bombplanen började dra sig tillbaka. Men elden var långt ifrån kontroll och släckningsarbetet fick fortsätta. Det fanns inte en enda brandman i London som inte var inkallad så någon lättnad och avlösning för utmattade brandmän var inte att vänta. De fick arbeta vidare oförtrutet. Även läkare och sjukvårdare hade en arbetsam natt. Många människor, tusentals,som skadats köade vid sjukhusen. I nästa artikel skall vi läsa vad en kvinnlig läkare vid namn Dr. Morton kan berätta om hur de var tvungna att strunta i många regler för sjukvård den natten. Läs mer om detta i del 6 av London brinner._

![Propagandaaffisch från 1940. Londonbornas sammanhållning och kampanda växte under det ihållande bombregnet. ](images/HID00737.jpg) Propagandaafisch från 1940.
