---
title: "Dagens fågel"
date: 2014-04-23
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "great-spotted-woodpecker"
  - "natur"
  - "storre-hackspett"
---

**Större Hackspett, Great Spotted Woodpecker** ( Dendrocopus major )

![](images/12c4bc2b668b8adddb264b1f177caac2_720x560.jpg)

![](images/Dendrocopos_major_3_%28Marek_Szczepanek%29.jpg)

_Hackspetten är ungefär lika stor som en koltrast.Den har i alla dräkter stora vita skulderfläckar och röd undergump. Hannen har ett rött band i nacken som honan saknar. Under tidig höst har ungfåglar helrött huvud. Den förekommer i all slags skog i hela Sverige. Hannen hackar så högljutt den kan för att vara attraktiv för honan. Det händer att hackspettar sitter och hackar på metallyktstolpar för att det skall låta extra högt och då locka honor till sig. Den förekommer i Europa,norra Afrika och norra Asien och är en stannfågel. Den hackar ut sitt bo i lövträdsstammar,mindre ofta i barrträd. Den äter skalbaggar,myror,bladlöss och andra insekter samt bär. Vintertid äter den frön i gran och tallkottar. Den kommer gärna till fågelbord och äter talgbollar och jordnötter.Hackspetten på bilden är tagen i vår trädgård utanför köksfönstret. Den och honan kommer varje dag och låter sig väl smaka av det som finns framdukat. Ett väldigt trevligt inslag i vardagen. Längd: 23-25 cm. Vingspann: 34-39 cm. Vikt: 80 gram. Livslängd: Upp till 12 år._

Bilder [Falknatur](http://www.falknatur.se/arter/storre_hackspett.htm) Bilder [Vingspann](http://www.vingspann.se/storre_hackspett1.htm) Större hackspett bilder och läte

https://www.youtube.com/watch?v=n5Tf8yZsqfY https://www.youtube.com/watch?v=gO6lrtzjvxE Hackspett matar hungriga barn Filmer

Imorgon stiftar vi en ny bekantskap bland våra bevingade vänner.
