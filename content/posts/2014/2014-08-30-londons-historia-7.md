---
title: "Londons historia"
date: 2014-08-30
categories: 
  - "historiska-skildringar"
  - "londons-historia"
---

**London brinner del 7**

**Med överklassens ögon**

_En annan artikel om samma biograf skrevs av Patricia Ward för en av de stora dagstidningarna. Hennes artikel fick en annan ton eftersom hon såg förhållandena med överklassens ögon,med West Ends ögon. Hon skrev: Folket i East End älskade platsen. De ordnade för sig varje natt med mattor,kuddar_ _och filtar utmed gångarna. På dagen satt de på fällstolar och barnen lekte på en före detta skridskobana som fanns bakom scenen. Och var det inte en ljus och ljuvlig plats,nästan som ett slott. Det var vad East End-borna sa till varandra._

_Tyskarnas bombardemang fortsatte natt efter natt. Men försvaret i London organiserades mer och mer medan bomberna föll. Winston Churchill beordrade förstärkning till luftförsvaret,något som luftförsvarschefen Sir Fredrick Pile var ytterst tacksam för.Visserligen var luftvärnskanonerna allt för få men deras dundrande nätterna igenom gav Londons invånare en känsla av att de inte bara stillatigande tog emot av tyskarna utan också gav igen. Det här var något bra för den allmänna moralen i staden. Luftvärnet var inte särskilt effektivt,så ur den synvinkeln sett var det inte mycket värt. Det troliga är att luftvärnsgranaternas splitter som regnade ner över Londons gator nätterna igenom dödade fler engelsmän än tyskar. Men Londonborna älskade trots det granatsplittret och de svarta sammansmälta klumparna av metall samlade de in under dagarna och hade som souvenirer._

**Tunnelbanan**

_Det fanns inte särskilt många skyddsrum i staden. Londons styresmän hade haft planer på att bygga ett antal jättelika skyddsrum i början av kriget. Men de planerna förkastades av två orsaker. Först och främst så trodde man inte att folk skulle hinna ta sig till dessa jättelika centrala skyddsrum på den korta stunden mellan flyglarmet och det ögonblick bomberna började falla. Dessutom trodde man att de som en gång tagit sig dit skulle vägra att lämna dem igen, Detta skulle betyda att stadens industri och försörjningsmöjligheter skulle bli lidande. Det var därför man istället hade satsat på de små Andersson-skydden._

![](http://upload.wikimedia.org/wikipedia/commons/thumb/a/aa/AndersonShelterBedfordMuseum.JPG/800px-AndersonShelterBedfordMuseum.JPG) Ett Andersson-skydd.

_Men många tyckte att de små plåtlådorna såg bräckliga ut. De ville ha något stabilare,så de sökte sig till tunnelbanan istället efter mörkrets inbrott._

 _![](http://upload.wikimedia.org/wikipedia/commons/5/56/Blitz_West_End_Air_Shelter.jpg)_I tunnelbanan_

Istället för att förhindra saken organiserade myndigheterna tunnelbanestationerna så att de skulle fungera. Det målades två vita streck utmed perrongen,ett två meter från kanten och ett en meter från kanten. Ingen utom de resande fick befinna sig innanför det första strecket vid rusningstrafik. Nästa streck gällde under lågtrafik. På kvällarna när inga tåg gick mer stängde man av strömmen på skenorna och man dämpade ljuset i stationerna så att de skyddssökande kunde utnyttja hela perrongen. Men de här skyddsrummen var inte enbart av godo.det bodde hundratals människor på varje station och det var ont om toaletter. För att lösa problemet lät myndigheterna installera rader av toaletter i stationerna. Men den störst faran upptäcktes först när de tyska bombplanen började koncentrera sina anfall på centrala London. Det beräknades att 177 000 människor hade sökt skydd i tunnelbanorna under oktober månad. Antalet sjönk till omkring 100 000 per natt de kommande månaderna. Det var då som Balhamstationen träffades av en bomb. Balham låg nio meter under Balham High Road och för folk i allmänhet tycktes det vara en säker marginal.Problemet var att taket inte bestod av solid sten och jord och mellan gatan och tunnelbanan fanns det gas-vatten och avloppsledningar. En bomb som borrade sig ner i dessa förstörde dem och fick taket i Balhamstationen att störta in. En lokförare som var på plats berättar att det blev en fruktansvärd explosition och samtidigt slocknade ljuset. Panik utbröt omedelbart i mörkret och folk sprang som galningar och trampade ner varandra. Det lukade gas och i skenet från sin ficklampa såg föraren hur vattnet började forsa in i stationen genom taket. Han rusade iväg och öppnade en nödutgång och lyckades få någorlunda ordning på folket runtomkring så att stationen kunde utrymmas. Det var allt som allt 70-80 personer och när den sista lämnade stationen stod vattnet meterhögt. Räddningsmanskapet som kom till platsen kunde bara konstatera att åtskilliga människor hade dödats av katastrofen. De högre liggande stationerna förkastades snabbt som skyddsrum och myndigheterna fick göra allt för att försöka lösa skyddsrumsfrågan så fort som möjligt._

_Fortsättning följer._
