---
title: "Riktigt innesittarväder idag!"
date: 2019-10-25
categories: 
  - "ovrigt"
  - "bocker"
  - "dagbok"
  - "film-och-musik"
  - "musikhornan"
tags: 
  - "lasning"
  - "moln"
  - "musik"
  - "regn"
  - "sol"
  - "vader"
  - "vind"
---

## _**Idag har vi haft allt från dimma, solsken, blåsigt och regn!**_

Riktigt höstväder och inte ett dugg inbjudande till utomhusaktiviteter. Så vad passar bättre än att sitta inne och lyssna på bra musik och läsa en bra bok.

Just nu läser jag del två av en serie på fyra böcker skrivna av Hédi Fried, en kvinna som överlevde Auschwitz och kom till Sverige efter befrielsen. I del ett får man följa henne från ett fridsamt liv i Sighet i dåvarande Ungern, nu Rumänien, till en fruktansvärd resa med tåget till nazisternas koncentrationsläger där nästan hela hennes familj utplånades. Hon är en av få överlevande som fortfarande lever och kan berätta om allt det fruktansvärda de fick utstå under denna grymma tid i historien. När jag läste den första boken gick det inte att hålla tårarna tillbaka, men jag förundrades också över hur starka många var och hur de kämpade för att överleva denna grymma omänsklighet de utsattes för. I bok två följer man henne under hennes första tid i Sverige med både positiva och negativa upplevelser. Mottagandet var blandat och glädje blandas med sorg i det nya landet. Inte alla hade medlidande och förståelse för de utmärglade före detta koncentrationslägerfångar som försökte skapa sig ett nytt liv i ett nytt land. Men det fanns ändå mycket som gav dem hopp och till slut lyckades de få ihop något som blev ett nytt liv. Jag kan verkligen rekommendera dessa böcker!

[![](images/20191025_172753-1600x1200-e1572019379543.jpg)](https://worldwideweatherblog.wordpress.com/wp-content/uploads/2019/10/20191025_172753-1600x1200-e1572019379543.jpg)

[![](images/20191025_172804-1600x1200-e1572019477847.jpg)](https://worldwideweatherblog.wordpress.com/wp-content/uploads/2019/10/20191025_172804-1600x1200-e1572019477847.jpg)

[![](images/20191025_172824-1600x1200-e1572019532266.jpg)](https://worldwideweatherblog.wordpress.com/wp-content/uploads/2019/10/20191025_172824-1600x1200-e1572019532266.jpg)

 

## _**Musik för dagen som passar vädret just nu**_

https://www.youtube.com/watch?v=gmF\_bG5IVnM

https://www.youtube.com/watch?v=nERXaBGlxuk
