---
title: "Veckan som gick"
date: 2019-11-10
categories: 
  - "vader"
  - "vaderrapport"
tags: 
  - "asarum"
  - "dimma"
  - "host"
  - "mane"
  - "moln"
  - "natur"
  - "regn"
  - "sol"
  - "vind"
---

## Hur var vädret förra veckan?

Och vilket väder var det mest av?

Här kommer lite statistik från väderveckan **45**

**Måndagen** började med milt och grått väder på natten. På morgonen och dagen var det lika grått och milt. På kvällen sjönk temperaturen men det var fortfarande grått.

**Tisdagen** började med grått och duggregn på natten och morgonen. Bara några plusgrader och på dagen blev det ännu kallare och lika grått. På kvällen kallt och snöblandat.

**Onsdagen** började grått och kallt på natten. Molnigt och kallt på morgonen. Dagen var grå och kylig och kvällen gick i samma spår.

**Torsdagen** började kallt med mest molnigt på natten. På morgonen lite mindre moln ett tag och minusgrader. Sedan mer moln igen. På dagen var det lika grått och några plusgrader. Växlande molnighet och några regnstänk på kvällen.

**Fredagen** började med mulet och en del regn på natten. Disigt och grått på morgonen. Molnigt och över 10 grader varmt på dagen. Det klarnade upp och blev kallt tidigt på kvällen. Senare mildare igen och dimma.

**Lördagen** började med samma väder som resten av veckan, grått och mulet och milt. På morgonen blev det regn och ganska milt. Dagen var lika grå med regnskurar och varmt. Regn på kvällen också.

**Söndagen** började mest molnigt och lite svalare på natten. Mer moln på morgonen och mest moln och dis på dagen. Även kvällen gick i grått.

 

**Högsta temperatur** i veckan var på fredagen med 11,7  C.  **Lägsta** var på torsdagen med – 2,6  C.

**Högsta uppmätta vind** var på måndagen med 3,7 m/s . **Högsta uppmätta vindby** var på måndagen med 7,1 m/s.

![](images/skc3a4rmklipp1.png)Återigen är det molnen som det varit mest av i veckan som gick.
