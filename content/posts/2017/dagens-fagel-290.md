---
title: "Dagens fågel"
date: 2017-02-03
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "natur"
  - "purple-sandpiper"
  - "skarsnappa"
---

**Skärsnäppa, Purple sandpiper** ( Calidris maritima )

![](images/1024px-Calidris_maritima.jpg)

![Purple sandpiper New Brighton.jpg](images/Purple_sandpiper_New_Brighton.jpg)

![Calidris maritima LC0376.jpg](images/1024px-Calidris_maritima_LC0376.jpg) _En satt och robust fågel med korta ben. Sommardräkt: Hjässan och ovansidan har svartbruna fjädrar med beige bräm. Lila glans över ryggen. Bröstet är spräckligt i mörkt gråbrunt och blir vitare mot buken. I flykten påtagligt mörk med vitt på gumpens sidor. Näbben är mörk i spetsen och gul vid roten, benen är gula. Vinterdräkten är mer skiffergrå. Den häckar på tundra och högfjällsplatåer på norra halvklotet. I Sverige i fjällkedjan. Övervintrar vid kuster ovanligt norrut jämfört med andra vadare, bland annat nordsjökusten och Sveriges västkust. På vintern nästan alltid vid klippiga kuster, ibland på pirar och vågbrytare. Små grupper letar efter ryggradslösa djur under tång och i klippskrevor medan de skickligt undviker vågorna. Den mörka vinterdräkten gör att de är svåra att se mot de våta klipporna._ _Boet är en grop i marken, antingen upphöjt på stenar eller in en lägre, fuktig plats. Hanarna gör flera gropar och honan väljer en av dem och lägger 3 eller 4 ägg där. Hanen sköter det mesta av ruvningen och tar hand om ungfåglarna. Ruvningstid brukar vara runt 21-22 dagar och ruvningspassen brukar vara anmärkningsvärt långa, lite mer än ett halvt dygn. Honan lämnar boplatsen tidigt medan ungarna följer efter hanen. Ungarna livnär sig själva och kan flyga efter 3-4 veckor.Om någon kommer för nära boet kan de äldre fåglarna spela skadad och därefter springa som en sork. Längd: 20-22 cm. Vingspann: 42-46 cm. Vikt: 62-85 gram. Livslängd: Upp till 8 år och 1 månad._

Bilder [Falknatur](http://www.falknatur.se/arter/skarsnappa.htm) Skärsnäppa bilder och läte

https://www.youtube.com/watch?v=eYXyH3leeWM

https://www.youtube.com/watch?v=xAoQtdzTuqo

https://www.youtube.com/watch?v=sJ-unUw744M

Skärsnäppa filmer Bilder från Wikipedia. Filmer från Youtube.

Spara
