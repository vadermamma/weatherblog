---
title: "Dagens fågel"
date: 2016-10-21
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "natur"
  - "pink-footed-goose"
  - "spetsbergsgas"
---

**Spetsbergsgås, Pink-footed Goose**( Anser brachyrhynchus )

![Anser brachyrhynchus 2.jpg](images/1024px-Anser_brachyrhynchus_2.jpg)

![Anser brachyrhynchus (Norway).jpg](images/Anser_brachyrhynchus_%28Norway%29.jpg)

![](images/Anser_brachyrhynchus_Fife_4.jpg) _Spetsbergsgåsen är övervägande gråbrun liksom övriga grå gäss, men övre delen av halsen och huvudet är mörkbruna medan undersidan är ljusare. Ovansidans fjädrar har vita kanter. I flykten är främre delen av vingarna ljust gråblå. Buken har tunna, mörkare tvärstrimmor.Näbben är svart med ett rosa band av varierande storlek. Skiljs från sädgåsen på de skära benen ( mer beigeaktiga hos ungfåglar ). Den häckar i vår region endast på Island och Spetsbergen. Isländska fåglar övervintrar i Skottland och England. Fåglar från Spetsbergen övervintrar i Danmark, Tyskland och Nederländerna. På Island häckar de i otillgängliga klyftor och raviner för att undvika rovdjur och på Spetsbergen på flak mark, grässlätter och klippor. Oförmögen att flyga under 3-4 veckor efter häckningen. Övervintrande fåglar samlas gärna i flodlandskap och letar vegetabilisk föda på öppna fält. I häckningsområdet livnär sig gässen av den arktiska sommarens yppiga växtlighet, särskilt blad och knoppar från pilört, ängsbräsma, maskros eller ängsnäva. På vintern livnär den sig av alla tillgängliga växter och gräs, gärna även av det moderna jordbrukets produkter. Boet är högt beläget och inrett med fjädrar. Längd: 60-76 cm. Vingspann: 130-170 cm. Vikt: 2,5-3,5 kg. Livslängd: Upp till 22 år._

Bilder [Falknatur](http://www.falknatur.se/arter/spetsbergsgas.htm) Bilder [Vingspann](http://www.vingspann.se/spetsbergsgas1.htm) Bilder [Lars Lundmark](http://www.larslundmark.se/spetsbergsgas.php) Bilder [Spov.se](http://www.spov.se/spetsbergsgas.htm) Spetsbergsgås bilder och läte

https://www.youtube.com/watch?v=gJpNytTNHgE

https://www.youtube.com/watch?v=ySe9ochSrM0

https://www.youtube.com/watch?v=EbgNkviF4rE

Spetsbergsgås filmer. Bilder från Wikipedia. Filmer från Youtube.
