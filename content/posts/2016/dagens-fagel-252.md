---
title: "Dagens fågel"
date: 2016-03-04
categories: 
  - "dagens-fagel"
  - "djur-natur"
tags: 
  - "egyptian-goose"
  - "fagel"
  - "natur"
  - "nilgas"
---

**Nilgås, Egyptian Goose** ( Alopochen aegyptiaca )

![Adult nilgås](images/800px-Alopochen-aegyptiacus.jpg) _Nilgåsen är något större än en rostand, som den kan förväxlas med på långt håll, speciellt i flykten. Den kan dock skiljas från rostanden på tyngre byggnad, avsaknad av orange ton på kroppen, mörk ögontrakt och på närmare håll blek rödskär näbb med mörka kanter. Den har blekt rödskära långa ben och mörkbrun bröstfläck. Könen är snarlika. Den individuella variationen kan vara stor. Ungfågeln är mattare färgad och saknar den mörka bröstfläcken och ögonomgärdningen. Hjässan är smutsbrun och inte vitaktig. Den är en afrikansk art som finns inplanterad i södra England och där och i bland annat Holland finns nu vilda populationer. De håller till vid sjöar och åar i parklandskap. Den är en stannfågel. Den häckar i Egypten från Nassersjön och söderut, vintertid norrut nästan till Kairo. De äter frön, blad, gräs och rötter. Ibland även gräshoppor, maskar och andra mindre ryggradslösa djur. Boet byggs på marken och är plattformsliknande._ _Längd:63-73 cm. Vingspann: 134-154 cm. Vikt: 1500-2250 gram. Livslängd: Upp till 25 år._

Bilder [Falknatur](http://www.falknatur.se/arter/Nilgas.htm) Bilder [Vingspann](http://www.vingspann.se/nilgas1.htm) Bilder [Lars Lundmark](http://www.larslundmark.se/nilgas.php) Nilgås bilder och läte

https://www.youtube.com/watch?v=\_CyRr1InCPw https://www.youtube.com/watch?v=lqsSwXtsN7g https://www.youtube.com/watch?v=GI0qyiseja4 https://www.youtube.com/watch?v=zhDpTA5-v8k Nilgås filmer

Ny fågel nästa vecka
