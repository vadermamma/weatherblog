---
title: "Sommarsolstånd 2021"
date: 2021-06-20
categories: 
  - "vader"
  - "vaderskolan"
tags: 
  - "sol"
  - "sommar"
  - "sommarsolstand"
---

## _**Sommarsolstånd imorgon**_

Sommarsolståndet kallas den tidpunkt då solen står som högst på norra halvklotet. Då är natten här som kortast under året och dagen som längst.

Det blir inte riktigt mörkt någonstans i Sverige eftersom solen bara är en bit under horisonten i nordlig riktning. Under natten råder skymning, som övergår direkt i gryning. Från polcirkeln och norrut går solen inte alls ner, till exempel i Kiruna.

Tidpunkten för sommarsolståndet varierar något år från år. Natten före eller natten efter sommarsolståndet är årets kortaste söder om polcirkeln. I praktiken förändras nattens liksom dagens längd ytterst lite under några veckor kring sommarsolståndet.

I år inträffar sommarsolståndet måndagen den 21 juni klockan 05.32 lokal svensk tid. Det betyder att det är måndagen som är årets längsta dag och att natten mellan söndag och måndag är årets kortaste natt.

Text hämtad från [SVT](https://www.svt.se/vader/fragor_och_svar/sommarsolstandet-2021)

[![](images/jordens-upplysning-vid-sommarsolstandet-sv.png)](https://worldwideweatherblog.wordpress.com/wp-content/uploads/2021/06/jordens-upplysning-vid-sommarsolstandet-sv.png)Bild från Wikipedia
