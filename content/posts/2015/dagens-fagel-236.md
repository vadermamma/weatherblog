---
title: "Dagens fågel"
date: 2015-10-30
categories: 
  - "dagens-fagel"
  - "djur-natur"
tags: 
  - "fagel"
  - "fjallgas"
  - "lesser-white-fronted-goose"
  - "natur"
---

**Fjällgås, Lesser White-fronted Goose** ( Anser erythropus )

![Lesser white fronted goose (Anser erythropus) (1).JPG](images/Lesser_white_fronted_goose_%28Anser_erythropus%29_%281%29.JPG)

![Anser erythropus -WWT Slimbridge, Gloucestershire, England -head-8a.jpg](images/Anser_erythropus_-WWT_Slimbridge%2C_Gloucestershire%2C_England_-head-8a.jpg)

![](images/Lesser_white_fronted_goose_%28Anser_erythropus%29_%285%29.JPG) _Det här är en liten gås som lätt kan förväxlas med Bläsgås, som är större och har ljusare huvud och större näbb. Fjällgåsen har en ljus tunn ring runt ögat, en vit fläck i pannan, svarta sträck över buken och vit undergump. I övrigt är fjäderdräkten mörkt gråbrun. Den är sällsynt i de nordligaste fjällområdena. Den rastar i södra Norrland och i Mellansverige under flyttningen. Sedan 1990 talet är den svenska populationen utdöd och de få som häckar i landet idag är inplanterade gäss och deras avkomma. Dåliga lämmelår vilket gör att fjällgåsens ägg och ungar blir mer utsatta av andra arter som annars även äter gnagare och rödrävens expansion i häckningsområdena är en del av hoten mot fjällgåsen. Totala populationen i världen minskar vilket troligen beror på jakt och ändrade förhållanden vid övervintringsplatser och flyttvägar. Övervintringsområdet ligger normalt i sydöstra Europa och norra Mellanöstern. Lyckade försök har gjorts att, med hjälp av vitkindade gäss som "fosterföräldrar", lära de svenska fjällgässen hitta nya säkrare flyttvägar och övervintringsplatser i Nederländerna. Flytten sker i april-maj respektive augusti-september. Boet byggs på marken bland buskar på en upphöjning av vitmossa eller dylikt och består av en uppskrapad grop som fodrats med ett tjockt lager grått dun. Båda föräldrarna tar hand ungarna tills de flyger ur boet efter 5-6 veckor. Familjen håller ihop till nästkommande vår och föräldrarna är monogama. Den äter gräs och örter i huvudsak._ _Längd: 53-66 cm. Vingspann: 120-133 cm. Vikt: 1400-2200 gram. Livslängd: Omkring 5 år och 10 månader._

Bilder [Falknatur](http://www.falknatur.se/arter/fjallgas.htm) Fjällgås bilder och läte

https://www.youtube.com/watch?v=4IJWmePraJI https://www.youtube.com/watch?v=xdnFHexudBQ https://www.youtube.com/watch?v=jkgrgwdSke4 Fjällgås filmer

Ny fågel om en vecka
