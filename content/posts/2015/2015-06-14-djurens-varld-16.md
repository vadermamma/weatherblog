---
title: "Djurens värld"
date: 2015-06-14
categories: 
  - "djur-natur"
  - "djurens-varld"
tags: 
  - "djur"
  - "larger-wood-mouse"
  - "natur"
  - "storre-skogsmus"
---

**Större skogsmus, Larger wood mouse** ( Apodemus flavicollis )

![Apodemus.flavicollis.jpg](http://upload.wikimedia.org/wikipedia/commons/0/06/Apodemus.flavicollis.jpg) _Det här är en liten och slank mus med mycket lång svans_. _Pälsen är varmt brun på ovansidan och vit undertill_ _med trekantig eller rombformig, gulaktig teckning mellan frambenen. Nosen är spetsig, ögonen stora och mörka, öronen stora och sticker ut från huvudet. Svansen är kal och smalnar av till en spets. Benen är tydligt längre än hos en näbbmus eller sork. Den finns i Sverige norrut till södra Norrland. Den saknas i delar av Västeuropa. I övrigt finns den i Europa österut till Ural. Den är nattaktiv och övervägande vegetarian: äter nötter, frön och frukter och enstaka ryggradslösa djur. Den förflyttar sig i tunnlar ovan och under jord, men kan ibland korsa öppen mark. Den hoppar högt och klättrar bra och har observerats i trädtoppar. Den här musen går ofta in i hus. Den får varje år flera kullar med 4-7 ungar i en underjordisk kammare. Den lever i skogsmark.Kan vara svår att skilja från mindre skogsmus. Längd: 11,5 cm, 23 cm med svans. Vikt: 25-50 gram._
