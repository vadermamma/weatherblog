---
title: "Dagens fågel"
date: 2015-07-10
categories: 
  - "dagens-fagel"
  - "djur-natur"
tags: 
  - "barnacle-goose"
  - "djur"
  - "fagel"
  - "natur"
  - "vitkindad-gas"
---

**Vitkindad gås, Barnacla Goose** ( Branta leucopsis )

![Branta leucopsis.jpg](images/800px-Branta_leucopsis.jpg)

![Branta leucopsis -Toolonlahti, Finland-8.jpg](images/800px-Branta_leucopsis_-Toolonlahti%2C_Finland-8.jpg)

![](images/800px-Branta_leucopsis_Flight.jpg) _Den här gåsen skiljer sig från övriga gässgenom vitt ansikte och svart hjässa, hals och bröst.Resten av undersidan är vit, med grå teckningar på flankerna. Den har en liten svart näbb. Ryggen och vingtäckarna är blågrå med svarta och vita strimmor. Stjärten är svart. I flykten ser den brokig ut i svart, vitt och grått.. Den häckar på öar och otillgängliga klippor i Arktis. I Sverige främst på Gotland, Öland och längs kusten. De gäss som häckar på Gotland övervintrar på Irland och i nordvästra Skottland. Fåglar från Spetsbergen i Solway Firth och fåglar från Sibirien flyttar via Östersjön till vinterkvarter i Nederländerna. Den häckar både i kolonier och parvis. På vintern letar den föda på kustnära åkermark och har i Storbritannien väckt irritation hos lantbrukare. Den äter gräs och örter. Boet är byggt av gräsmaterial och fodrat med dun. De tre till fem äggen är vita och ruvas i 28 dagar. Medan honan ruvar står hannen på vakt alldeles intill boet. Hos övriga gåsarter brukar hannen stå på vakta en bra bit ifrån boet. När ungarna kläcks samlar sig kullarna i stora flockar. Det är inte ovanligt att den vitkindade gåsen adopterar andras ungar, inte bara av samma art, utan även från andra gäss och även ejdrar. Detta gör den för att en hona med många ungar har högre rang i flocken Längd: 58-70 cm. Vingspann: 120-142 cm. Vikt: 1,8-2 kg. Livslängd: Upp till 22 år._

Bilder [Falknatur](http://www.falknatur.se/arter/vitkindad_gas.htm) Bilder [Vingspann](http://www.vingspann.se/vitkindad_gas1.htm) Vitkindad gås bilder och läte

https://www.youtube.com/watch?v=sTqij8UgVEk https://www.youtube.com/watch?v=clnGfVtor-I https://www.youtube.com/watch?v=XXCHsMsxlTM Vitkindad gås filmer

Ny fågel om en vecka.
