---
title: "Väderskolan"
date: 2015-06-21
categories: 
  - "vader"
  - "vaderskolan"
tags: 
  - "natur"
  - "sol"
  - "sommarsolstand"
---

**Sommarsolstånd.**

![ ](http://www.svt.se/cachable_image/1402838065/svts/article1521806.svt/alternates/large/Solst%C3%A5nden.jpg)

**Sommarsolståndet kallas den tidpunkt då solen står som högst på norra halvklotet. Då är natten här som kortast under året och dagen som längst**

Det blir inte riktigt beckmörkt någonstans i Sverige eftersom solen bara är en bit under horisonten i nordlig riktning. Under natten råder skymning, som övergår direkt i gryning. Från polcirkeln och norrut går solen inte alls ner, till exempel i Kiruna.

Tidpunkten för sommarsolståndet varierar något mellan olika år. Natten före eller natten efter sommarsolståndet är årets kortaste söder om polcirkeln. I praktiken förändras nattens liksom dagens längd ytterst lite under några veckor kring sommarsolståndet.

I år inträffar sommarsolståndet 21 juni på kvällen kl 18.38 svensk tid. Det betyder att det är 21 som är årets längsta dag och att natten efter, mot 22 juni, är den kortaste natten i år.

Text och bild från SVT Väder.
