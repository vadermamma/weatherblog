---
title: "Dagens fågel"
date: 2015-07-24
categories: 
  - "dagens-fagel"
  - "djur-natur"
tags: 
  - "djur"
  - "fagel"
  - "fjallabb"
  - "natur"
  - "skua"
---

**Fjällabb,Long-Tailed Skua** (Stercorarius longicaudus)

![Adult på Svalbard](images/1024px-Long-tailed_Skua_%28js%29_26.jpg)

![Adult i flykten.](images/800px-Long-tailed_Skua_in_flight.jpg) _Det här är den minsta av labbarna. Vuxna fåglar har mycket långa, upp till 18 cm, slanka, flexibla stjärtspröt. Den svarta hättan kontrasterar skarpt mot den skiffergrå ovansidan, det vita bröstet och den ljusgrå buken. Den har inga vita vingfläckar som kustlabben har. Ungfåglar har gråbrun ovansida med vita tvärstrimmor och vit undersida med bruna tvärstrimmor. Den häckar i skandinaviska fjällkedjan och i arktiska Ryssland.Den häckar tämligen allmänt i Sverige vid sjöar och myrar högt över trädgränsen på Norrlands och L__applands kalfjäll. I övriga Sverige ses den sällsynt under flyttningen i maj och augusti-september och då främst utefter kusterna. Resten av året vistas den ute till havs, tros övervintra främst på södra Atlanten. Den är betydligt mer havsbunden än andra labbar. Den häckar på högfjäll och tundra. Livnär sig i synnerhet på lämlar, så antalet fjällabbar varierar med antalet lämlar, men även sork och andra smådjur, fisk, insekter och bär ingår i menyn. Den stjäl inte mat från andra fåglar i samma utsträckning som andra labbar. Den ryttlar över vattnet och tar mat från vattenytan. Fjällabben lägger sina ägg på marken vid tuviga fjällmyrar eller på torr, glest bevuxen mark utan något som helst bobygge. Längd: 35-41 cm. Vingspann: 88-105 cm. Vikt: 230-350 gram. Livslängd: Omkring 16 år._

Bilder [Falknatur](http://www.falknatur.se/arter/fjallabb.htm) Bilder [Vingspann](http://www.vingspann.se/fjallabb1.htm) Fjällabb bilder och läte

https://www.youtube.com/watch?v=8KzHgTAcHZ8 https://www.youtube.com/watch?v=E-i3fGqzAxs Fjällabb filmer

Ny fågel om en vecka
