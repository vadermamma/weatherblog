---
title: "Gotland runt på 9 dagar och 130 mil"
date: 2020-07-13
categories: 
  - "dagbok"
  - "dagens-bild"
  - "djur-natur"
  - "djurens-varld"
  - "gotland"
  - "resor"
tags: 
  - "bjorktrast"
  - "ejder"
  - "faglar"
  - "fiskmas"
  - "gottland"
  - "hav"
  - "havsorn"
  - "hager"
  - "regn"
  - "silvertarna"
  - "skarv"
  - "skrattmas"
  - "smatarna"
  - "stenskvatta"
  - "strandskata"
  - "svan"
  - "tarna"
  - "tofta"
  - "trad"
---

## _**Dag 2**_

Vår andra dag på Gotland blev inte riktigt som vi hade planerat. Det började med en jättegod frukost på hotellet jämte vårt eftersom de inte serverade frukost på vårt under coronatider. Efter frukosten var det meningen att vi skulle köra upp till Fårö. Men så blev det inte för Johannes började få ont i magen och må illa. Och när det inte gick över så fick vi börja planera om. Men efter ett tag började han få små utslag i ansiktet och magen gjorde fortfarande ont. Så vi började ställa in oss på en hemmadag. De små utslagen blev fler och fler och större och större. Helt plötsligt dök de upp överallt på kroppen och blev som blåsor. Han mådde riktigt dåligt nu och som väl var så hade vi tagit det säkra före det osäkra och gett honom antihistamin och kortison när prickarna började dyka upp. För samtidigt hade halsen börjat svullna igen på honom. Vi kom fram till att det var en riktigt kraftig allergisk reaktion mot något. Men vad? Nu började detektivarbetet för vad vi visste så hade han inte ätit något som han inte tålde. Till slut kom vi fram till att det måste ha varit mjölken de hade vid frukosten. Han är ju egentligen allergisk mot mjölk men klarar det i normala fall i små mängder. Men det visade sig att den här mjölken var visserligen pastöriserad men inte homogeniserad. Så förmodligen var det anledningen till hans reaktion. Men vi lär aldrig få veta helt säkert. Efter ungefär en timme så började han må lite bättre och jag och Jonas tog en kort promenad vid havet i Tofta och tog lite bilder. På eftermiddagen mådde Johannes så pass bra så att han kunde följa med på en kort tur. Men då var det blåsigt och kallt och regnade en del. Så ganska tidigt så gav vi oss iväg hem igen till hotellet och tog det lugnt resten av kvällen. Dagen därpå var han helt återställd och utslagen var borta. Då blev det Fårö istället. Men först lite bilder från våra kosta utflykter den olycksaliga dag två.

\[gallery type="rectangular" link="file" size="large" ids="36688,36687,36681,36680,36670,36669,36668,36666,36665"\]

På förmiddagen gick jag och Jonas en kort promenad utmed havet vid Tofta där vi bodde under vår resa på Gotland. Det var enormt vackert här!

\[gallery type="circle" link="file" size="large" ids="36664,36663"\]

Under promenaden fick jag syn på en havsörn. Inte världens bästa bilder men helt klart värd att ta med ändå!

\[gallery type="rectangular" link="file" size="large" ids="36686,36685,36683,36682,36679,36678,36677,36676,36675,36674,36673,36672,36671"\]

Sen fick jag till min stora lycka se massor av mina favoritfåglar: Tärnor! Här är det silvertärnor och en inte särskilt bra bild på en småtärna!

\[gallery type="rectangular" link="file" size="large" ids="36667,36662,36661,36660,36659,36658,36657,36655,36689,36694,36693,36692,36691,36690,36695,36696,36697,36698,36699"\]
